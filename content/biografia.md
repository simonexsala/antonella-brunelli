# Biografia

Affascinata dall'Arte: fin da piccola, guidata da un ottimo senso d'orientamento e da spirito avventuroso di scoperta, la mia occupazione preferita era portare gli amici in visita alle piazze, palazzi, chiese e monumenti dei diversi quartieri della mia città natale, Milano. 

Ho frequentato il I Liceo Artistico, dove ho imparato ad amare ancora di più l'Arte, disegnando, dipingendo, modellando copie dei classici; nella mia scelta universitaria ha prevalso la mia passione per i viaggi: mi sono laureata in Lingue e letterature straniere moderne, ho migliorato l'inglese ed il tedesco e ne ho studiato la letteratura e l'espressione artistica ed estetica, con esami di storia dell'arte ed una tesi di laurea sul giardino all'inglese.

In data 8/9/1994 ho ottenuto la Licenza n. 618/94 per esercitare la professione di Accompagnatore Turistico, quante valute per viaggio all'estero a scopo di lavoro dovevo portare con mè e quanti turisti ho accompagnato attraverso l'Europa e Le Americhe! Ma Milano mi dava l'opportunità di fare molto di più... sono infatti diventata Guida Turistica di Milano e Monza, Licenza n. 275/97, membra, per oltre un ventennio, dell'Associazione storica delle guide di Milano, il Centro Guide, che allora aveva sede in piazza Duomo, nel Palazzo dell'Arengario, oggi sede del Museo del Novecento.

Quanto è cambiata Milano! Ho visto la costruzione del nuovo terminal dell'aeroporto di Malpensa 2000, la riqualificazione dei Navigli, l'ampliamento del Teatro alla Scala, la nascita del Bosco Verticale di Porta Nuova, piazza Gae Aulenti, la Fondazione Pirelli e Prada e la zona Fiera cambiare ed assumere dimensione europea e credito internazionale.

Ma per me era arrivato il momento di trasferirmi; Milano è anche traffico, ore passate in metropolitana, inquinamento acustico e visivo. 

Avevo guidato il mio primo tour d'Irlanda nel 2003 e vi tornavo stabilmente per guidare tours ogni estate, pertanto mi ci sono trasferita, ma non in città, abito sulla costa, nel sud-est a 90 minuti dalla capitale. Non è vero che in Irlanda fa freddo e piove sempre! Ed io avevo bisogno della Natura, non vi è forma d'Arte più perfetta! Qui il cielo è in costante mutamento, l'aria è così pulita! Il verde ha mille sfumature di colore. E l'occhio, non incontrando barriere architettoniche, può vagare, andare lontano, spaziare. 

Iniziate a sognare il vostro viaggio in Irlanda, l'Irlanda non è una meta facile, l'Irlanda non è per tutti! Se amate la Natura, se cercate il silenzio e se volete affidarvi ad una Guida con tanti anni d'esperienza scrivetemi perché io possa farvi vivere un' indimenticabile vacanza in Slow Tourism. Vi riconcilierete con quella parte di voi che nella routine quotidiana avete messo da parte. 

Sono guida nazionale certificata (White Badge) riconosciuta dall'ente nazionale del turismo irlandese Fàilte Ireland e faccio parte di Atgi, Approved Tourist Guides of Ireland, membro di ITIC, Irish Tourism Industry Confederation, e di Rathmichael Historical Society. 

<br />

Vi aspetto in Irlanda!
